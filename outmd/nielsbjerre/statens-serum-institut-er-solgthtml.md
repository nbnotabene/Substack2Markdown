# Statens Serum Institut er solgt!

## Inkl. data og teknologisk infrastruktur

**May 28, 2020**

[![](https://substackcdn.com/image/fetch/$s_!MejP!,w_1456,c_limit,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F685834c4-61ea-421e-b6a4-0c2584c5627a_1600x942.jpeg)](https://substackcdn.com/image/fetch/$s_!MejP!,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F685834c4-61ea-421e-b6a4-0c2584c5627a_1600x942.jpeg)

# Statens Serum Institut er solgt!

For nogle år siden (2017?) blev serum-produktionen fra Statens Serum Institut solgt til en virksomhed fra Saudi Arabien. Det er siden blevet heftigt diskuteret og kritiseret - ikke mindst efter at Corona pandemien kom til Europa.

Men det er desværre ikke det eneste "udsalg" der er lavet på Statens Serum Institut: 

Hele den teknologi og de systemer, som understøtter forebyggelse og overvågning af smitsomme sygdomme, er fra grunden baseret på teknologi, der er ejet af en privat virksomhed: **Microsoft**. 

I **meget** gamle dage sagde man blandt cheferne, at blot man købte hardware og software fra IBM så var man sikret. Man blev afhængig af IBM, og det var dyrt, men så kunne chefen ikke kritisereres. Han (?!) kunne tage hovedet under armen og pege på at han havde valgt "det bedste" - ligegyldig hvilke fatale konsekvenser der var.

I dag er IBM primært et konsulent-hus uden salg af deres egen hardware og software. Og Microsoft har stort set overtaget deres rolle, som den afhængigheds-skabende leverandør af de centrale systemer og teknologier til virksomheder.

Men der er èn stor forskel fra "gamle dage" til idag:

  * I "gamle dage" var der alternativer til IBM. Men konkurrenterne var ofte (dårlige?) efterligninger og i sidste instans var det ikke muligt at blive uafhængig. Det var blot et spørgsmål om hvem man ville være afhængig af.

  * I dag har vi "open source" og "åbne standarder", som gør det attraktivt og realistisk at blive uafhængig af proprietære teknologier og systemer.




Selv Microsoft er tilhænger af "open source" og "åbne standarder". Men det er nok mest på papiret at de støtter "open source" og "åbne standarder", og fordi denne tendens er blevet så stærkt de seneste år, at det opleves som bagstræberisk hvis man ikke "er med".

Men det er under alle omstændigheder nok for sent for Statens Serum Institut. Det har tilsyneladende solgt sig selv til Microsoft:

Når de hyrer IT folk, er der primært med krav om kendskab til 2 proprietære teknologier (Microsoft SQL databaser og ".NET"). Det giver kun mening hvis hele infrastrukturen på Statens Serum Institut er baseret på Microsoft. Og det kan gøre instituttet afhængig af Microsoft teknologi i flere generationer.

Efterskrift:

  * Et par hundrede danske kvinder har genem deres graviditet givet blodprøver til et forskningsprojekt, der begyndte i 2014. De blev ikke oplyst om, at projektet dannede grundlag for en amerikansk opfindelse. Mangelfulde oplysninger til forsøgsdeltagerne, brud på data-regler og analysemetoder, der blev taget i brug, inden de var godkendt. Det er nogle af de kritikpunkter, der rettes mod et forskningsprojekt med gravide kvinder på SSI. Den danske forskningsleder Mads Melbye, der indtil 2021 var direktør for Statens Serum Institut, var med til at stifte et firma i USA, som udnyttede resultaterne af forskningen.

  * SSI Diagnostica A/S var frem til efteråret 2016 en afdeling i SSI, indtil den blev solgt fra af den danske stat. SSI købte (2020-21) podepinde hos SSI Diagnostica for 260,7 millioner kroner. Ordrerne på de mange podepinde blev aldrig sendt i udbud.



