# Videncenter for e-læring?

**Nov 11, 2009**

Ministeriet for Videnskab, Teknologi og Udvikling har udviklet en [National strategi for e-læring](http://www.itportalen.dk/graphics/Banner/Hovedmenu/Tema/E-l%E6ring/National_strategi_for_IKT-stoettet_laering2007.pdf) (2007-2009).

Et af elementerne er et " **Videncenter for e-læring** " med følgende opgave: "At undersøge, dokumentere, udvikle og sprede viden på e-læringsområdet".

[![](https://substackcdn.com/image/fetch/$s_!JKqh!,w_1456,c_limit,f_auto,q_auto:good,fl_lossy/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F3c0df1a8-ced9-47b0-a3c1-c82fa8d2ea1d_400x46.gif)](https://substackcdn.com/image/fetch/$s_!JKqh!,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F3c0df1a8-ced9-47b0-a3c1-c82fa8d2ea1d_400x46.gif)

Man kunne måske tro at dette "videncenter" havde en pædagogisk og dynamisk internet-portal, som et naturligt led i centerets opgave-varetagelse, og at portalen var et centralt sted for e-læring, diskussion og erfarings-udveksling.

Men går man ind på hjemmesiden (<http://www.evidennet.dk/>) er det en håbløs u-pædagogisk og forældet hjemmeside (der er genereret af et eller andet håbløst Microsoft værktøj). Rammen om systemet er genereret i 2004, og hvis det lykkes dig at logge ind - efter at have været igennem en "Købe-proces" får du præsenteret en "nyhed" - uden link - fra "22 maj" ???? ("Nyt temahæfte: Tilpasningsmodellen"). Hvis det lykkes dig at finde den pågældende publikation, vil du se at det er en pdf-fil fra januar 2007!.

Mange links på hjemme-siden er links til sider på kryptiske domæner (http://avendoc.advsh.net/vis_Matersamling.asp), hvorfra man så kan hente nogle gamle word-dokumenter, f.eks. salgsmateriale for kursus i "Design af e-forløb" - fra 2006!

Under menu-punktet "Ressourcer" er de dominerende links til "Materialer" og "kommende års udgivelsesplan" - links til 2 word dokumenter fra 2004!

Alt i alt en meget skuffende oplevelse, der efterlader en med oplevelsen af spildte kræfter og ressourcer, og endnu et mislykket "strategi" tiltag fra videnskabs-ministeriet og videnskabsminister Helge Sander.
