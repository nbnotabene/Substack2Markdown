
            <!DOCTYPE html>
            <html lang="en">
            <head>
                <meta charset="UTF-8">
                <meta name="viewport" content="width=device-width, initial-scale=1.0">
                <title>Markdown Content</title>
                <link rel="stylesheet" href="../../assets/css/essay-styles.css">
            </head>
            <body>
                <main class="markdown-content">
                <h1>Afskaf forsvarsforbeholdet - Nu!</h1>
<p><strong>Mar 23, 2022</strong></p>
<p>Forsvarsforbeholdet er mest af alt symbolsk. Men i en situation med krig i Europa kan symboler være vigtige: Vi bør melde klart ud, at vi gerne vil tage et større ansvar for at forsvare os selv, i et samarbejde med vores Europæiske partnere. </p>
<p>Vores vigtigste forsvars garanti er - og forbliver - NATO, og dermed USA. Men der er i høj grad behov for at EU påtager sig en en større rolle for forsvar og sikkerhed i vores hjørne af verden. </p>
<p>Det er kun Putin (og Trump, Boris Johnson og måske Dansk Folkeparti?) - der har interesse i et splittet EU. USA - med Biden i spidsen - ser positivt på et styrket forsvarssamarbejde i EU. Blandt andet fordi USA på længere sigt flytter sit fokus mod Asien.</p>
<p>Efter Ruslands grove overfald på Ukraine, er sikkerhedssituationen i Europa radikalt ændret. Men det nytter ikke noget at hæve vores udgifter til forsvar til 2% af BNP - hvis vi gør det med hovedet under armen!</p>
<p>Forsvar og sikkerhed er andet og mere end soldater, fregatter og fly. <strong>EU-samarbejdet kan bidrage til vores sikkerhed</strong> på mange områder. F.eks.</p>
<ol>
<li>
<p>Energiforsyningssikkerhed </p>
</li>
<li>
<p>Forsyningssikkerhed på andre områder (vacciner, strategiske råvarer m.v.)</p>
</li>
<li>
<p>Koordination af forsvarsindkøb og -produktion</p>
</li>
<li>
<p>Cybersikkerhed og -forsvar</p>
</li>
<li>
<p>At styrke og forsvare vores demokratiske værdier</p>
</li>
<li>
<p>Samarbejde med Sverige og Finland (der ikke er i Nato) om forsvar</p>
</li>
</ol>
<p>Fortalere for forbeholdet bruger udtrykket "EU hær" som et skræmmebillede. Jeg ser ikke noget skræmmende i at vi på længere sigt kunne deltage frivilligt i en sikkerheds-opgave, som er defineret, betalt og styret via en fælles EU-kommando. </p>
<p>Derfor skal vi fjerne forsvarsforbeholdet - Nu! Og gå ind i en positivt og kreativt samarbejde med vores Europæiske partnere, som deler vores demokratiske værdier. Ukraine viser os at disse værdier må og skal forsvares - med alle kræfter.</p>
                </main>
            </body>
            </html>
        