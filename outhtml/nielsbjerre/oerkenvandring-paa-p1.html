
            <!DOCTYPE html>
            <html lang="en">
            <head>
                <meta charset="UTF-8">
                <meta name="viewport" content="width=device-width, initial-scale=1.0">
                <title>Markdown Content</title>
                <link rel="stylesheet" href="../../assets/css/essay-styles.css">
            </head>
            <body>
                <main class="markdown-content">
                <h1>Ørkenvandring på P1</h1>
<h2>Nedskæring og nedprioritering af P1's nyheds og aktualitets-programmer.</h2>
<p><strong>Aug 02, 2022</strong></p>
<p>Man kan godt forstå at DR-P1 i ferietiden er præget af vikardækning. Men DR opfører sig efterhånden som om der i ferietiden ikke er nyheder - eller i hvert fald ikke et behov for en normal grundig nyhedsdækning.</p>
<p>"Verden ifølge Gram" er efterhånden det eneste dybtgående aktualitetsprogram, så når Steffen Gram går på ferie er der - genudsendelser i månedsvis.</p>
<p>"P1 morgen" og "Orientering" bliver generelt set tyndere og tyndere, med repetitioner og gentagelser af hele indslag. Det bliver naturligvis endnu værre i ferietiden hvor man også går fra 2 værter til 1, og tilsyneladende også skærer ned på research.</p>
<p>Orientering d. 1. august var dog et hidtil lavmål. 2 timers ørkenvandring bestående ca. af: </p>
<ol>
<li>
<p>3 lange interviews (mikrofonholder) med lederne for 3 ungdomsafdelinger i 3 partier om et kommende folketingsvalg - som nok kommer om 1-2 måneder?</p>
</li>
<li>
<p>Uendelig mange gentagelser af nyheden om det første fragtskib der er sejlet fra Ukraine mod Istanbul. Perspektivering af denne nyhed - herunder genudsendelse af et uge-gammelt interview om problemet med forsikring af disse transporter, samt gentagelser af interviews med journalist fra Kristelig Dagblad.</p>
</li>
</ol>
<p>Ansvaret for miseren er primært politikerne der skærer ned på DR, samt DR's ledelse, der prioriterer mad- og reality-programmer på TV - fremfor P1 aktualitets-programmer.</p>
                </main>
            </body>
            </html>
        