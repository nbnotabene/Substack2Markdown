
            <!DOCTYPE html>
            <html lang="en">
            <head>
                <meta charset="UTF-8">
                <meta name="viewport" content="width=device-width, initial-scale=1.0">
                <title>Markdown Content</title>
                <link rel="stylesheet" href="../../assets/css/essay-styles.css">
            </head>
            <body>
                <main class="markdown-content">
                <h1>Danmark - en forkælet unge?</h1>
<p><strong>Apr 27, 2022</strong></p>
<h3>Danmark er som et forkælet barn</h3>
<p>Danmarks EU forbehold tegner billedet af et et land der, som et umodent eller forkælet barn, ikke kan se fordelen - eller nødvendigheden - af at spille sammen - når man skal spille bold på et hold.</p>
<p>Når vi diskuterer Danmarks EU forbehold er det altid " <strong>suverænitet</strong> ", som bliver hevet frem. Men det er præcist som det umodne barn, som ikke vil spille med de andre på holdet. Han vil selv ha' og beholde bolden - ellers risikerer han jo at gå glip af "noget" (suverænitet?).</p>
<p>Denne holdning til suverænitet er ofte tragi-komisk. Senest ved vores Nej til at opgive Retsforbeholdet, hvor vi i realiteten blev tilbudt at vi selv kunne vælge helt frit, hvad vi ville deltage i - men sagde nej! Konsekvensen har bl.a. været at vi ikke kan deltage fuldgyldigt i politisamarbejdet.</p>
<p>Modstanden mod at opgive forsvarsforbeholdet er om muligt endnu mere absurd. For det er stadig suverænitets argumentet som bliver ført i marken - selvom det er fuldstændig irrelevant, fordi samarbejdet har karakter af mellemstatsligt - ikke overstatsligt - samarbejde, hvor vi skal være enige og ikke kan pålægges noget.</p>
<p>Nogle gange bliver EU samarbejdet kritiseret - og vores forbehold begrundet - med at det "alligevel" er de "store drenge" (Tyskland og Frankrig) som bestemmer det hele. Men sandheden er at Danmark - hvis vi vil - har langt større indflydelse i EU end vores størrelse kan begrunde. Virkeligheden er at Danmark har brug for EU i mange sammenhænge, og uden EU i ryggen ville vi være et alt for let mobbe-offer for ALLE de store drenge i skolen (bl.a. Facebook, Google, Apple, Kina, Rusland og Tyskland).</p>
<p>Hvis man ikke vil spille bold med de andre på holdet (EU) er man dødvægt, der i virkeligheden skader hele holdet. Derfor må man som minimum melde rent ud. "Jeg vil ikke være med på holdet. Jeg vil meldes UD af EU". Dansk Folkeparti og Enhedslisten har tidligere argumenteret for udmeldelse af EU. Men fordi danskerne massivt er imod udmeldelse, bruger partierne forbeholdene til at "sikre danskernes suverænitet" og undergrave vores fulde EU medlemskab. </p>
<p>Europa's sikkerhed er for vigtig til at vi kan opføre os som et umodent barn! EU samarbejdet har i mere end 70 år medvirket til at opretholde fred i Europa. Vi har brug for EU i mange sammenhænge. Vi vil spille med - og vi har noget at bidrage med!</p>
<p>Derfor: Lad os spille! <strong>Stem JA til at fjerne forsvarsforbeholdet!</strong></p>
<p><a href="https://substackcdn.com/image/fetch/$s_!R63Y!,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F35eac8e2-056d-4434-ac09-c5d42e74e7c1_294x196.jpeg"><img alt="" src="https://substackcdn.com/image/fetch/$s_!R63Y!,w_1456,c_limit,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F35eac8e2-056d-4434-ac09-c5d42e74e7c1_294x196.jpeg" /></a></p>
                </main>
            </body>
            </html>
        